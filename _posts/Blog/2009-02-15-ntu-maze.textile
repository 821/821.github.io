---
layout: post
title: 迷魂陣
tags: 坡國
categories: 網誌
date: '2009/02/15 14:56:00'
---
本校之建築僅可以迷魂陣三字以名予將試以邏輯解之不合邏輯處請怨建築師
入門　宿舍
本校宿舍共七群計Hall 1及2　Hall 3及16　Hall 4及5　Hall 6　Hall 7　Hall 8-11　Hall 12-15建築師以新加坡多雨故同群諸hall多相接各hall諸block亦相接小徑繁多兼以宿舍依山而建起伏難定故某block之一樓或與另一block之三樓相接某處向上則有樓梯向下則需至他處方可更兼南大窮極無聊門號block號均自Block 1起而至hall 15至最末一號已千餘於諸block計號僅便其自身管理而不利外人尋覓饒是如此宿舍之凌亂尚不如教學樓之萬一也
教學樓系列
南大之教學樓傳為日籍建築師丹某某三所設計堪比武侯之八卦陣予初至南大時頗敬其能惑人想此丹某必為水滸之神機軍師朱武轉世陣法無雙後嘗與真建築師長談方知建築之本在於用則丹某之設計堪稱天下一絕之爛也教學樓有南北二部每部之中各有二道側各有二翼同側之二翼間又有連接合則如無數十字路口較人多多迷路最不可解者在於北樓此處中部一樓為停車場及舊飯堂新飯堂亦半在一樓一樓乃行人必經之處廢氣粉塵扑鼻煞是神清氣爽久聞可成鼻炎仙肺癌仙實乃成仙捷徑又可且進午餐且聞仙氣用餐修仙兩不誤二樓有大教室數間以其大間故三樓為空僅圖書館處有之四樓又有小教室數間西側小教室之錯落甚為變態西四樓中斷若上錯樓則需下二層復上二層方可及於欲至之教室又東西僅以一二樓相接若不辨東西則頗費一番腿腳五樓系輔導課室此不甚易迷路不提然一樓車場二樓大教室四樓小教室五樓輔導課室則見一樓而不能知二樓見二樓而不能知四樓見四樓亦不能知五樓尋尋覓覓何日方修若連爺爺設計則必某一處一至N樓皆大教室某一處皆小教室某一處皆輔導課室各處皆見一樓則知五樓尋覓得便不亦樂乎教學樓主幹尚且複雜如此無論側翼其多有七層層層相異委實繁複至於側翼之連接更不可理喻予僅敢步入其一而已南大教學樓非但排佈迷魂編號更勝如有一大處曰N1.1者當為予常經過之處然一日有人問道於予予懞然不知轉而問同為三年級之友人竟無一知者而相鄰編號或跨南北校區如HSS SR1在南樓東而HSS SR2-4在北樓西靠主幹處HSS SR5起又在南樓東某翼而HSS SR4-5之址曾有變更又有NBS CIS等諸SR1-n相郩而NBS之SR又有三套之多若不謹慎以予方向感之佳足堪傲視中文系然雖三年級每逢開學必遍查所涉課室標之於課表以防迷路且腳步所及無非兩樓主幹東南之數處遙想一年級後學末進每至一新課室必預留二刻覓之丹某設計之劣可見一斑
數理院之教學樓傳為仿劍橋之設計然其呈弧狀編號混雜樓梯錯亂難辨之程度竟不讓丹某之設計予雖行政屬數理院樓成一年方知化學系本部何在丹某之教學樓予今大致知其主幹之架構而數理院則尚不能歸納其體系若劍橋有樓如此則予必曰劍橋無人